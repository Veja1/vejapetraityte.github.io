<head>
        <meta charset="utf-8">
        <link rel="stylesheet" type="text/css" href="style.css">
        <title>Blogas</title>
</head>
<body>
<h1 class="npv">Colours of bubbles</h1>
<h2 class="cob">Albumai</h2>
<h3>„Today I Am Feeling Better Than Ever“</h3>
<p>2009 m. „Colours of Bubbles“ debiutavo su singlu „My Little Sue“, kuris „Radiocentro“ tope pakilo iki šeštos vietos. Po metų, 2010-aisiais, grupė išleido savo pirmąjį EP „Today I Am Feeling Better Than Ever“. Albumą sudaro šešios dainos – „Today“, „Girl“, „My Little Sue“, „Mandolino“, „Toilets of Space“, „Let It Go“. 2012 m. grupė už šį darbą įvertinta alternatyvios muzikos apdovanojimuose T.Ė.T.Ė 2011 ir laimėjo geriausios roko grupės apdovanojimą</p>
<h3>„Inspired by a True Story“</h3>
<p>Po sėkmingo grupės debiuto išleisti singlai „Phoenix“, „Cut It Out“ ir „Home“ suformavo kiek kitokį, brandesnį grupės skambesį. Šie kūriniai nugulė į debiutinį grupės albumą „Inspired by a True Story“, išleistą 2014 m. Po šio dainų rinkinio išleidimo 2015 m. „Colours of Bubbles“ muzikos asociacijos metų apdovanojimuose M.A.M.A. buvo įvertinti geriausios metų roko grupės titulu. Albumą sudaro dešimt dainų – „Whisper“, „Ten Thousand Snowflakes“, „Things You Need“, „While Sleeping“, „Home“, „Hiding“, „Phoenix“, „Wane“, „Cut It Out“ ir „Flags“.</p>
<h3>„She Is the Darkness“</h3>
<p>2016 metais „Colours of Bubbles“ išleido antrąjį albumą „She Is the Darkness“. Albumą sudaro devynios dainos – „Rusty Trombone“, „The Edge of the World“, „Wall of Death”, „Storm”, „Your Ghost”, „Pallbearer”, „Truth or Dare”, „Signs” ir „Emptiness”.     Fizinis albumas išleistas kartu su specialia iliustruota knygute, kurios viršelyje – Brailio raštu parašytas albumo pavadinimas, o viduje – juodos spalvos kompaktinė plokštelė. Albumo daina „Truth or Dare” tapo Lietuvos nacionalinės futbolo rinktinės atrankos ciklo į 2018 m. pasaulio futbolo čempionatą himnu. 2017 m. šią dainą grupė įrašė naujai kartu su Marijonu Mikutavičiumi ir nufilmavo klipą, kuriame filmavosi ir žinomi Lietuvos rinktinių žaidėjai – Ernestas Šetkus, Vykintas Slivka, Edvinas Girdvainis, Ričardas Beniušis ir Kamilė Vaičiulaitytė. Už savo pasirodymą su albumo daina „Wall of Death“ Poznanėje, tarptautiniame projekte „BalconyTV” grupė buvo atrinkta į šio projekto apdovanojimus, kuriuose laimėjo žiūrovų simpatijų prizą (BalconyTV People’s Choice Award).</p>
<h3>„Untold Story“</h3>
<p>2018 m. vasarį grupė išleido koncertinį albumą „Untold Story“, kurį įrašė su Šv. Kristoforo kameriniu orkestru 2017 m. lapkričio 3-4 d. Vilniuje, Šv. Kotrynos bažnyčioje. Albumo pristatymui grupė kartu su orkestru surengė bendrus koncertus, kurių didžiausi įvyko 2018 m. vasarą Klaipėdoje „Jūros šventėje“ ir Trakuose, Trakų pilyje.</p>
<p class="npv"><img src="images/cob1.jpg"></p>
</body>
